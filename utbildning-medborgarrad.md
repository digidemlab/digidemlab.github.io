---

title: "Utbildning i metoden medborgarråd - komplexa frågor som engagerar på djupet"
image: /uploads/medborgarrad-mok.jpg
ingress-text: Medborgarråd passar särskilt bra för komplexa frågor där det inte finns enkla lösningar – och där det är viktigt att ta del av medborgarnas värderingar, prioriteringar och resonemang på djupet.
menu: services
excerpt: Medborgarråd passar särskilt bra för komplexa frågor där det inte finns enkla lösningar – och där det är viktigt att ta del av medborgarnas värderingar, prioriteringar och resonemang på djupet.
contact: true


---


 Digidem Labs utbildning i medborgarråd ger dig kunskapen och verktygen att skapa dialoger där människor vill vara med – och där tilliten till demokratin får växa.

Ett medborgarråd är en form av medborgardialog där en grupp medborgare, utvalda genom representativt och slumpmässigt urval, bjuds in för att tillsammans fördjupa sig i en samhällsfråga, diskutera olika perspektiv och ge gemensamma rekommendationer. Medborgarråd bygger på principerna för så kallad deliberativ demokrati – det vill säga att människor får tid, kunskap och utrymme att reflektera, samtala och fatta informerade ställningstaganden tillsammans. Arbetet leds av oberoende facilitering, och deltagarna får ta del av expertkunskap och olika synsätt innan de formar sina slutsatser.

### Metoden försöker lösa två vanliga problem:
1. Några få röststarka individer och grupper dominerar befintliga dialoger
2. Medborgare har sällan möjlighet att samtala öppet utifrån olika perspektiv och sätta sig in i samhällsproblem innan de tar ställning 

Öppna dialogmöten, som ofta används för att träffas och diskutera lokala frågor tenderar att locka till sig de mest intresserade eldsjälarna eller de som är mest missnöjda. Genom att använda representativa urval och lottning vid inbjudan av deltagare kan man nå ut till grupper som normalt inte skulle deltagit. I kombination med kompletterande metoder för att nå ut och bjuda in kan deltagandet i dialoger förbättras flerfaldigt.

Till skillnad från enkätundersökningar, som främst används för att mäta befintliga åsikter eller attityder, erbjuder medborgarråd en möjlighet för medborgare att få tid att sätta sig in i en fråga, diskutera tillsammans och ta välgrundade beslut. Det möjliggör ett djupare samtal, och ökad legitimitet i beslutsfattandet – när rekommendationer kommer från ett representativt urval medborgare ökar ofta både tillit och förståelse. Medborgarråd blir därmed en förtroendeskapande process som signalerar en lyhörd, transparent och långsiktig vilja att involvera medborgare i viktiga samhällsfrågor.

### Medborgarrådets två viktigaste principer:
1. En blandad grupp av medborgare genom demokratisk lottning och representativa urval
2. Fördjupat lärande om ämnet, att diskutera i en trygg miljö, väga för och nackdelar och skaffa en informerad ståndpunkt genom en noggrannt utformad process.


### Boka Digidem Labs utbildning i medborgarråd
Medborgarråd är en metod och ett verktyg, hur väl man lyckas beror ofta på detaljerna och kvalitén i genomförandet. Digidem Lab erbjuder en utbildning där vi lyfter fram metodkunskap, internationella erfarenheter och de viktigaste lärdomarna för att höja kvalitén på dialoger.
Genom utbildningen i medborgarråd får du verktyg att bjuda in till samtal där fler röster hörs, fler perspektiv ryms – och framtidstro får ta plats.

> Det har varit så utvecklande och intressant att få delta i detta unika arbetssätt. Jag är glad för alla givande möten och den energi och respekt som jag varit med om. Ni har gett mig tro på mina medmänniskor och hopp om att samverkan kan leda till en positiv utveckling.
<p class="small">Rådsmedlem, Nationella medborgarrådet om klimatet</p>

## Upplägg: Introduktionskurs i metoden medborgarråd

**Tidsåtgång:** En halv dags introduktionskurs, 3 timmar inkl paus. 
Kan tex. genomföras 10.00 - 14.00 med 1h lunch, förmiddag 09.00 - 12.00 eller eftermiddag 13.00 - 16.00 med ca 15-20 min paus.

**För vem:** Politiker, tjänstepersoner (chefer, projektledare, kommunikatörer, strateger med flera) och organisationer som vill använda metoden.

### Bakgrund & behov:
Om du eller din organisation är nyfikna på metoden och funderar på om det skulle vara möjligt att genomföra ett medborgarråd är denna kurs väl anpassad för att få en bättre förståelse för när det passar att använda metoden och vad som krävs av er organisation. 

### Innehåll:
- Översikt av medborgarrådets komponenter och process
- Kvalitativa principer och arbetsmetoder
- Möjligheten att skala upp och ner metoden för att passa budget och ambition
- Exempel och erfarenheter från tidigare projektledare och rådsmedlemmar

### Efter utbildningen kommer du att kunna:
- Förstå metoden medborgarråd och navigera
- Kvalitativa principer och arbetsmetoder
- Möjligheten att skala upp och ner metoden för att passa budget och ambition
- Politisk förankring och mandat
- Rekrytering av deltagare och lottning genom stratifierat urval
- Medborgarrådets deliberativa design

### Förväntade effekter och resultat:
Att implementera ett medborgarråd kan leda till:
- ökat förtroendet mellan medborgare och offentliga organisationer/myndigheter genom demokratisk förnyelse
- skapandet av demokratiskt utrymmen där vanliga människor kan ta itu med komplexa politiska frågor
- motverkan av polarisering och stärkt social sammanhållning genom deliberation/diskussion
- att lyfta fram samhällets kollektiva intelligens genom att skapa representativa grupper som tillsammans tar fram lösningar på komplexa samhällsproblem


## Upplägg: Fördjupningskurs i metoden medborgarråd

**Tidsåtgång:** En halv dags fördjupningskurs, 3 timmar inkl paus. 
Kan tex. genomföras 10.00 - 14.00 med 1h lunch, förmiddag 09.00 - 12.00 eller eftermiddag 13.00 - 16.00 med ca 15-20 min paus.

**För vem:** Chefer, projektledare, kommunikatörer eller andra yrkesverksamma som vill förjupa sig inom metoden och som har genomgått introduktionskursen eller redan är bekant med metoden genom andra erfarenheter.

### Syfte:
Bygga fördjupad kapacitet för att genomföra metoden medborgarråd (citizens’ assembly)

### Innehåll:
- 1-2 fördjupningar av medborgarrådets delmoment utifrån era önskemål

