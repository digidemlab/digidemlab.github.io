---
lang: sv
date: 2022-04-26 08:30:36 +0200
title: Digidem Lab stöttar kvartersbudget i Malmö -  150 000 kronor ska ge liv åt
  grannskapsträdgården Naturmolnet
image: "/uploads/naturmolnet_stor.jpg"
thumbnail: "/uploads/naturmolnet_liten.png"
excerpt: ''
ingress-text: Nu får boende i Sofielund komma med förslag på vad som ska hända i grannskapsträdgården
  Naturmolnet. Till sitt förfogande har de en kvartersbudget på 150 000 kronor som
  ska användas för att skapa sociala aktiviteter och ge liv åt platsen. Digidem Lab
  hjälper till med design och genomförande av processen när de som bor i kvarteret
  ska få lämna förslag på aktiviteter som främjar umgänge på platsen.
links:
- title: Växtverket
  url: https://www.vaxtvarket.se/
- title: Malmö Tillsammans
  url: https://www.malmotillsammans.se/
- title: Kartersbudgetens digitala plattform
  url: http://kvartersbudget.malmotillsammans.se/
- title: Boendebudget Biskopsgården
  url: https://digidemlab.org/en-halv-miljon-i-biskopsgardens-nya-boendebudget/
- title: Boendebudget Hammarkullen
  url: https://digidemlab.org/300-000-kronor-i-hammarkullens-boendebudget/
ref: ''

---
Kvartersbudgeten bygger på metoden medborgarbudget och går ut på att invånare får lämna förslag och idéer på vad de vill göra för en avsatt budget, i detta fall 150 000 kronor. Därefter genomförs de förslag som får flest röster i röstningsprocessen. Bakom initiativet står [Malmö Tillsammans](https://www.malmotillsammans.se/) och [Växtvärket](https://www.vaxtvarket.se/) som hoppas att de med hjälp av lokalsamhällets idéer och önskemål ska kunna stärka demokratin och engagemanget, såväl på Sofielund som runtom i staden. I mitten av mars lanserades kvartersbudgeten digitalt, med den digitala Open Source-baserade plattformen Decidim. Digidem Lab har hjälpt till med anpassning och utbildning av plattformen där både boende och verksamma i kvarteret kan lämna förslag för vad de vill göra på [Naturmolnet](https://www.vaxtvarket.se/naturmolnet/) i sommar. I mars och april hölls två fysiska träffar, varav en på plats på Naturmolnet, där de fick veta mer om kvartersbudgeten och få hjälp att utveckla och lämna sina förslag. Alla som vill har fått lämna in sina förslag via den digitala plattformen fram tills den 26 april. 

Kvartersbudgeten är ett sätt att öka invånarnas inflytande och bygger på metoden medborgarbudget/participatory budgeting som har testats på flera olika platser, såväl internationellt som i Sverige. För att främja inflytande på riktigt sker satsningen i samverkan med civilsamhället och nyckelpersoner i området och baseras på de lokala behov som finns.

![](/uploads/20220302_135424.jpg)  
  
– _Genom kvartersbudgeten ger vi fler möjlighet att vara delaktighet i stadens utveckling. När du får vara med och påverka ditt eget närområde stärker vi känslan av ägande och ansvar för sin närmiljö. Vår utgångspunkt är att demokrati är något som vi alla behöver arbeta för att upprätthålla, inte enbart genom att gå till valurnorna vart fjärde år, utan också i vår vardag, i frågor som ligger nära oss_, säger Tom Roodro, projektmedarbetare i Malmö Tillsammans, som står bakom kvartersbudgeten.

Med på kvartersbudgeten är även Växtvärket, som driver grannskapsträdgården Naturmolnet.

– _Naturmolnet har alltid varit en medskapande plats, men med denna kvartersbudget tas ett steg till i den riktningen. Förhoppningsvis kan projektet fungera som en vitamininjektion för en mer inkluderande stadsutveckling i Malmö_, säger Johan Nordström, Naturmolnets projektledare på Växtvärket.

Mellan 1-15 maj får alla som vill rösta på sina favoritförslag och de vinnande förslagen genomförs under sommaren. All information, alla förslag och datum finns på kvartersbudgetens egna [plattform.](http://kvartersbudget.malmotillsammans.se/)

Denna satsning är ytterligare steg på vägen mot att medborgarprocesser ska vara både av och för boende i området. Digidem Lab har tidigare arbetat med metoden för att människor ska få makt och inflytande i sin närmiljö, bland annat genom boendebudgetar tillsammans med Bostadsbolaget i [Biskopsgården](https://digidemlab.org/en-halv-miljon-i-biskopsgardens-nya-boendebudget/) och [Hammarkullen.](https://digidemlab.org/300-000-kronor-i-hammarkullens-boendebudget/)  

**Projektpartners** 

[Malmö Tillsammans](https://www.malmotillsammans.se/) står för finansiering och projektledning av Naturmolnets kvartersbudget. [Växtvärket](https://www.vaxtvarket.se/), som verkar för goda uppväxtvillkor för barn i städer, och som ansvarar för verksamheten på [Naturmolnet](https://www.vaxtvarket.se/naturmolnet/), bidrar med kompetens kring hållbar stads- och platsutveckling.

**Om metoden**  
Kvartersbudget innebär att invånarna i kvarteret får bestämma över vad en viss andel pengar ska användas till för att utveckla området. Invånarna diskuterar idéer innan de skapar konkreta förslag som alla röstar på och de vinnande förslagen genomförs. Kvartersbudgeten bygger på metoden medborgarbudget. Metoden har använts och testats både nationellt och internationellt.