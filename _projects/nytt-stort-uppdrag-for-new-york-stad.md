---
lang: sv
date: 2020-12-02 13:29:00 +0100
title: Nytt stort uppdrag för New York stad
image: "/uploads/new-york-foto-jonathan-riley-unsplash.jpg"
thumbnail: ''
excerpt: Digidem Lab arbetar just nu med New York stad med att designa processen kring
  deras medborgarbudget för unga.
ingress-text: 'Digidem Lab arbetar just nu med New York stad med att designa processen
  kring deras medborgarbudget för unga. Den amerikanska världsmetropolens stadsdelar
  har en lång erfarenhet av medborgarbudgetar, och siktet är inställt på en budget
  för hela staden. '
links:
- title: '"Its Our Money" - plattformen för medborgarbudgeten (Decidim)'
  url: https://www.participate.nyc.gov/
ref: ''

---
– Det känns väldigt spännande! Det är lite av en dröm att jobba med New York, eftersom en stor del av vårt arbete inspireras av dem. De har ett väldigt aktivistiskt sätt att jobba med exempelvis ekonomiska klyftor och rasism, säger Pierre Mesure, Citizen participation consultant / Technical expert på Digidem Lab.

I medborgarbudgeten ”[Its Our Money](https://www.participate.nyc.gov/)” på 100 000 dollar får unga New York-bor lägga förslag på hur pengarna ska användas och rösta. New York använder Open Source-plattformen Decidim för projektet, och som en följd av omkring en tredjedel av New York-borna inte har en egen internet-uppkoppling hemma är det även möjligt att medverka genom sms.

– Vår stads och demokratins hälsa hänger på att engagera människor att ta del av hur deras styre fungerar och hur deras pengar spenderas. Civic Engagement Commissions medborgarbudget "It's Our Money" gör just det. Genom att visa vår ungdom makten i ekonomisk demokrati planterar vi frön för ett mer rättvist och inkluderande New York, säger Phil Thompson, New York Citys biträdande borgmästare för strategiska politiska initiativ.

![](/uploads/j-phillip-thompson.jpg)![](/uploads/new-york-people-foto-katie-rodriguez-c00xntwgdeu-unsplash.jpg)_Till vänster: Phil Thompson, New York Citys biträdande borgmästare för strategiska politiska initiativ. Till höger: Engagerade New York-ungdomar. Foto: Katie Rodriguez / Unsplash_

Vissa stadsdelar i New York har haft medborgarbudgetar i många år. Många föreningar i staden känner till konceptet och är vana att kampanja. New Yorks borgmästare har lovat att göra en medborgarbudget för hela staden, men detta har skjutits upp på grund av Corona-pandemin. Civic Engagement Commission som Digidem Lab genomför nu detta pilotprojekt som kan bana väg för en större process senare.Ytterligare en samarbetspartner i projektet är konsultföretaget Open Source Politics som stått för den digitala plattformen.

## Uppdraget & Processen

– Det är utmanande att jobba i en pandemi. Vi har aldrig träffat dem vi arbetar med, och kontexten är annorlunda från den vi brukar jobba med i Sverige. Vi organiserade en serie av digitala workshops med fokus på hur vi kan engagera folk tillsammans med den amerikanska organisationen Coro. Fokus var hur vi bygger en process under en pandemi, och hur vi kan bana väg för en central process över hela stan. Och just nu kör vi olika demos för beslutsfattare och användartester med unga personer för att få deras feedback för att förbättra plattformen. beskriver Pierre Mesure.

![](/uploads/pierre.jpg)![](/uploads/decidim-new-york-jpg.jpg)_Pierre Mesure från Digidem Lab som arbetar med projektet och en skärmbild av New Yorks plattform för medborgarbudgeten._

Fokus är att mobilisera underrepresenterade grupper i processen. Informationen kring plattformen översätts automatiskt till inte mindre än 10 minoritetsspråk. Just nu är medborgarbudgeten i stadiet där förslag lämnas in och under februari månad planeras omröstningen att påbörjas.

– Plattformen möjliggör att ungdomar kan skicka idéer och förslag, svara på enkäter, dela information om möten och evenemang, skapa grupper att hålla diskussioner och debatter och rösta om föreslagna projekt. Detta innovativa program kommer att sätta NYC-ungdomar i centrum för vår stads deltagande process på ett sätt som är säkert och interaktivt, säger Dr Sarah Sayeed, ordförande och verkställande direktör för Civic Engagement Commission.