---

title: Utbildning i en-till-en samtal
image: /uploads/anvandartest2.jpg
menu: services
excerpt: En-till-en samtal är ett handfast verktyg för att bygga tillit och förtroende för framtida samarbeten med engagerade medborgare, grundat i en internationellt erkänd och välanvänd metod.
ingress-text: En-till-en samtal är ett handfast verktyg för att bygga tillit och förtroende för framtida samarbeten med engagerade medborgare, grundat i en internationellt erkänd och välanvänd metod.
contact: true
---


En-till-en-samtal bidrar till att undvika vanliga hinder som kommuner och andra offentliga aktörer ofta möter. Det kan annars vara svårt att nå ut till vissa grupper, bygga engagemang som håller över tid eller erbjuda en tydlig struktur för gemensamt ägandeskap. När medborgare inte bjuds in förrän sent i en process, eller när deras roll är färdigdefinierad från början, riskerar det att minska motivationen. I stället för att arbeta utifrån färdiga lösningar skapas utrymme för medskapande, där roller och vägar framåt formas tillsammans. I en tid där tillit till offentliga aktörer ibland utmanas, kan just dessa sorters samtal göra skillnad. 

En-till-en-samtal är ett konkret och beprövat verktyg för att bygga tillit och skapa starkare relationer med engagerade medborgare. Genom att mötas i en personlig och förtroendefull dialog, läggs grunden för framtida samarbeten som vilar på ömsesidig förståelse och respekt. Metoden är internationellt erkänd och ger ett strukturerat sätt att lyssna in individers drivkrafter, intressen och förväntningar. 

### Vad är en-till-en samtal?
En-till-en samtal är ett verktyg för att etablera, underhålla och få relationer att växa. Det ingår i en lyssningskampanj vars syfte är att bygga upp en gemenskap och identifiera problem och prioriteringar i ett visst område eller inom en organisation. En-till-en samtal  bygger förtroende, främjar samarbete och skapar djup förståelse mellan parter. En-till-en samtal kan leda till tillitsbyggande, åtaganden ifrån aktörer och långsiktigt deltagande där det tidigare inte funnits. 

> Vi vill jobba mer med människor och samtal och lära oss den vägen. Vi sitter i väldigt mycket skrivande. Den här utbildningen tillförde bra perspektiv och känns betryggande att jobba vidare med.
<p class="small">Tjänsteperson på Miljöförvaltningen, Stockholms Stad</p>

### En-till-en-samtal är en del av Community Organising
Community Organising är ett dynamiskt ramverk som handlar om att bygga makt underifrån och lokalt. Det kan appliceras på civilsamhälle, offentligt sektor och privat sektor eftersom det handlar om hur vi tillvaratar lokalt engagemang. Ett av de grundläggande stegen i Community Organising är: Att lyssna. Om någon befinner sig långt från makt och inflytande, och kanske även har upplevelser av förtryck och marginalisering, är det avgörande att börja med att de erfarenheterna får utrymme för att leda till idéer och åtgärder.  Att lyssna är därför ett av de viktigaste verktygen för att skapa förändring och engagemang. Mer information finns på vår sida communityorganising.se och vi erbjuder även kurser i andra delar av ramverket.

## En-till-en samtalsutbildning: Upplägg

**Tidsåtgång:** En halv dags utbildning, 3 timmar inkl paus. 
Kan tex. genomföras förmiddag 09.00 - 12.00 eller eftermiddag 13.00 - 16.00 med ca 15-20 min paus eller 10.00 - 14.00 med 1h lunch.

**För vem:** Alla som arbetar med dialog i sin yrkesroll och som vill bli bättre på att leda en-till-en samtal. Passar särskilt bra för dig som arbetar som chef, handledare, coach eller rådgivare, eller dig som arbetar nära invånare.

#### Bakgrund & behov:
Denna utbildning är designad för att ge dig ett praktiskt verktyg och strategier för att genomföra effektiva en-till-en samtal i din yrkesroll. 

I situationer där tillit saknas eller där vi vill utveckla eller ta tillvara på lokalt engagemang kan en-till-en samtal skapa tillit och bygga förtroende. Det är ett effektivt verktyg för att förebygga eller hantera konflikter och förstå djupare behov, problem och även resurser och möjligheter hos parter. Det är också ett sätt att skapa förutsättningar för långsiktigt samarbete. 

#### Innehåll:
* Teoretisk introduktion: En-till-en samtal och metodologin det kommer från
* Erfarenhetsbaserat lärande: Vi samlar inte in data, vi testar energi för handling
* Fördjupad träning i en-till-en samtal: Praktiska övningar där du övar på specifika situationer och får feedback från utbildaren

#### Efter utbildningen kommer du att kunna:
* Förstå de teoretiska grunderna i en-till-en samtal
* Tillvarata lokalt engagemang
* Genomföra en-till-en samtal

#### Förväntade effekter och resultat:
- Ökad tillit bland medborgare och communities med vilka en-till-en samtal genomförs
- Åtaganden ifrån aktörer, medborgare och grupper
- Långsiktiga relationer och deltagande
- Ökad förtroende, engagemang och delaktighet bland grupper som tidigare inte nåtts

> Här [i Skärholmen] har vi ett muntligt samhälle men min organisation är skriftlig. Man producerar mycket text som ingen läser och skickar många mejl. Genom utbildningen blir det tydligt att det kan man ju inte göra och nu känns det roligare att bjuda in till muntliga samtal
<p class="small">Tjänsteperson på Skärholmen Stadsdelsförvaltning, Stockholms Stad</p>