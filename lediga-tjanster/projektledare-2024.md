---
published: true
title: Administrativ projektledare sökes till Digidem Lab
image: /uploads/biskop2_top.jpg
thumbnail: /uploads/biskop2_thumb.jpg
excerpt: Digidem Lab söker dig som vill arbeta som projektledare på ett demokratilabb som verkar för att utveckla demokratin och öka medborgarens inkluderingen i omställningen mot ett mer hållbart samhälle.
ingress-text:  Digidem Lab söker dig som vill arbeta som projektledare på ett demokratilabb som verkar för att utveckla demokratin och öka medborgarens inkluderingen i omställningen mot ett mer hållbart samhälle.
date: 2024-01-27T23:00:00.000Z
menu: lediga-tjanster
---

Tjänsten är i huvudsak förlagd till Göteborg men eftersom våra uppdragsgivare finns i hela Sverige kan tjänsteresor förekomma.

## Om Digidem Lab
Digidem Lab är ett religiöst och partipolitiskt oberoende demokratilabb (konsultbyrå) som stöttar stadsdelar, kommuner och offentliga institutioner i att utföra effektiva och inkluderande medborgardialoger. Digidem Lab har expertis inom internationellt beprövade metoder och verktyg för framtidens deltagandedemokrati. Vi utför konsultuppdrag, utbildar och driver innovationsprojekt inom medborgarcentrerad inkludering och digital utveckling. Det gör vi genom att genomföra medborgarpaneler tillsammans med Livsmedelsverket, deltagande budgetar med allt från New York stad till Botkyrka kommun och utbildningar i lokal organisering för föreningslivet.

## Om tjänsten
Som administrativ projektledare hos Digidem Lab spelar du en nyckelroll i projekt som stärker deltagardemokrati och medborgarinflytande. Du kommer att leda projekt och vara involverad som konsult, med ansvar för utbildningar inom medborgarprocesser samt den ekonomiska administrationen, inklusive budgetansvar och fakturering. Du kommer också att administrera EU-projekt och ha ansvar för projektrapportering till finansiärer. Rollen innefattar även att samordna resurser och arbetsuppgifter samt planera och genomföra workshops. Vi söker dig som har erfarenhet av projektledning, ekonomisk administration och en stark förmåga att koordinera projekt på nationell och internationell nivå.

### Arbetsuppgifter (SKALL-krav)
* Ekonomisk administration, inklusive budgetansvar och fakturering och kontakt med externt bokföringsföretag.
* Administration av EU-projekt och projektrapportering gentemot finansiärer.
* Samordning av resurser och arbetsuppgifter.
* Projektledning och/eller deltagande i projekt
* Dokumenterad erfarenhet av ekonomisk administration av projektbudget och redovisning.

### Det är meriterande om du även har följande dokumenterade erfarenheter:
* Skapa, hålla i och ansvara för utbildningar inom medborgarprocesser.
* Planera och genomföra workshops.
* Samordna resurser och ha överblick över arbetsuppgifter inom projekt.
* Ansvara för uppstartsprocesser i projekt.
* Göra projektrapportering till finansiärer.
* Erfarenhet av engagemang eller arbete inom civilsamhället.

### Som anställd hos Digidem Lab får du:
* **Jobba för samhällsförändring.** Vi arbetar för att fördjupa och förbättra demokratin, och säkerhetsställa att allas röster blir hörda.
* **Kollektivavtal.** Vi tror att både medarbetarna och kunderna blir nöjdare av trygga anställningsförhållanden.
* **Korta och flexibla arbetsdagar.** Hos oss är arbetsdagarna anpassade för att personalen ska fungera så bra som möjligt.
* **Brett kontaktnätverk.** Vi arbetar med en bredd av organisationer och personer från kommuner, universitet och civilsamhälle på internationell, nationell och lokal nivå.
* **6 veckors betald semester.** Hos oss är semestern extra lång för att medarbetarna ska få en ordentlig vila.
* **Friskvårdsbidrag** som kan användas till att träna på gym eller få massage. Friskvårdsbidraget 2 500 kronor per medarbetare.
* **Trygg föräldrapolicy.** 

Skicka in ansökan (brev och CV på maximalt två A4-sidor) senast 241010 till <ali@digidemlab.org>

Tjänsten är en projektanställning på 80% (ett år med möjlighet till förlängning) med lön baserat på 37 000 för heltid. Intervjuer sker löpande så vänta inte med din ansökan.

Anställningsvillkor enligt kollektivavtal med Fremia.

Om du har frågor om tjänsten går det bra att kontakta oss på <ali@digidemlab.org> eller ringa till 0703103304. Vi finns på plats mellan klockan 9-17 på dagarna.
