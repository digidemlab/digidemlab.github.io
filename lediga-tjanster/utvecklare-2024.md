---
published: false
title: "Utvecklare och systemadministratör"
image: /uploads/civictech.jpg
thumbnail: /uploads/civictech_small.jpeg
excerpt: Digidem Lab söker dig som vill utveckla open source-tjänster för deltagande och demokrati.
ingress-text:  Digidem Lab söker dig som vill utveckla open source-tjänster för deltagande och demokrati.
date: 2024-01-27T23:00:00.000Z
menu: lediga-tjanster
---


Du arbetar tillsammans med vår digitala strateg, projektledare och utbildningsansvariga för att hantera och förbättra vår tekniska infrastruktur. Ditt arbete kommer att vara fördelat mellan våra löpande kunduppdrag och projektfinansierat arbete.

Du har ansvar för underhåll, support och vidareutveckling av digitala plattformar för medborgardeltagande, främst för plattformen [Decidim](https://github.com/decidim/decidim).

Dina arbetsuppgifter kan även komma att utökas till leverans av andra open source-lösningar till offentlig sektor och föreningsliv.

Vi strävar efter att stärka civic tech-sektorn i Sverige och internationellt och du får möjlighet till utbyte och samverkan inom de nätverk vi är aktiva inom, bland andra [Civic Tech Sweden](https://civictech.se/), [Decidim Association](https://meta.decidim.org/) och [Code for All](https://codeforall.org/).

* Du bör ha flera års erfarenhet av systemadministration i Linux-miljö.

* Decidim är byggt med Ruby on Rails och vi använder Ansible för installation och uppdateringar, så du bör ha erfarenhet av de språken eller liknande.

* Vi ser det som ett extra plus om du aktivt bidragit till open source-projekt genom programmering eller annat engagemang.

Tjänsten är under utveckling och vi är öppna för att diskutera omfattning och arbete som anställd eller på konsultbasis. Vårt kontor finns i Göteborg och du bör kunna vara på plats minst ett par gånger per månad.

Skicka intresseanmälan med CV till <rekrytering@digidemlab.org>.

### Om Digidem Lab

Digidem Lab är ett medarbetarägt företag som utifrån vår expertis inom deltagandemetoder, facilitering och digital utveckling arbetar för ökat demokratiskt deltagande. Det gör vi genom att genomföra medborgarpaneler tillsammans med Livsmedelsverket, deltagande budgetar med allt från New York stad till Botkyrka kommun och utbildningar i lokal organisering för föreningslivet.

Vi kombinerar deltagande i externt finansierade utvecklings- och forskningsprojekt med konsultuppdrag för offentlig sektor och civilsamhälle. Ett prioriterat område för kommande år är klimatjurys för lokal omställning.

Digidem Lab är ett kooperativt företag där vi är måna om att skapa en arbetskultur som styrs av andra principer än vinstmaximering. Vi inspireras av de [kooperativa principerna](https://svenskkooperation.se/om-kooperation/de-sju-kooperativa-principerna-pa-svenska/) kring samarbete, arbetsplatsdemokrati och samhällsnytta i verksamheten och [nyare idéer](https://elements.disco.coop/) om commonsproduktion och care work.
