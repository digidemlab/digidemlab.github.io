---
title: Ledig tjänst som adminstrativ projektledare
thumbnail: '/uploads/image-1-thumb.jpg'
excerpt: Digidem Lab söker administrativ projektledare för deltidstjänst.
ingress-text: Vi söker en administrativ projektledare på deltid.
published: true
image: "/uploads/image-1-thumb.jpg"


---

Digidem Lab är ett medarbetarägt företag som utifrån vår expertis inom deltagandemetoder, facilitering och digital utveckling arbetar för ökat demokratiskt deltagande. Det gör vi genom att genomföra medborgarpaneler tillsammans med Livsmedelsverket, deltagande budgetar med allt från New York stad till Botkyrka kommun och utbildningar i lokal organisering för föreningslivet.

Vi kombinerar deltagande i externt finansierade utvecklings- och forskningsprojekt med konsultuppdrag för offentlig sektor och civilsamhälle. Ett prioriterat område för kommande år är klimatjurys för lokal omställning.

Digidem Lab är ett kooperativt företag där vi är måna om att skapa en arbetskultur som styrs av andra principer än vinstmaximering. Vi inspireras av de [kooperativa principerna](https://svenskkooperation.se/om-kooperation/de-sju-kooperativa-principerna-pa-svenska/) kring samarbete, arbetsplatsdemokrati och samhällsnytta i verksamheten och [nyare idéer](https://elements.disco.coop/) om commonsproduktion och care work.

## Adminstrativ projektledare

Som administrativ projektledare har du övergripande ansvar för administration, ekonomi och tidsplanering för projekt. Arbetet innebär också strategiskt utvecklingsarbete för att säkerställa långsiktigt hållbar ekonomi. Inom företaget arbetar du med våra fasta medarbetare, men också med ett bredare nätverk av facilitatörer, programmerare och andra som bidrar till våra projekt.

### Arbetsuppgifter
* Tidsplanera arbetsuppgifter inom projekt.
* Ansvara för projektledning och uppföljning i utvalda projekt.
* Stötta nykundsförsäljning och mersälj.
* Löpande hantering av ekonomi och kontakt med externt bokföringsföretag.
* Vara en resurs i projektansökningarna och rapportering.

### Det är meriterande om du har
* Flera års erfarenhet som inom projektledning eller administration.
* Erfarenhet av engagemang eller arbete inom civilsamhället.
* Erfarenhet av arbete inom offentlig förvaltning.
* Kunskaper eller utbildning inom något mer än projektledning och ledarskap.

Tjänsten är på 50%. Som anställd har du efter ett år möjlighet att bli medlem och delägare i företaget. Vi tillämpar likalön på 37 000 som omförhandlas gemensamt på årsmötet. Anställningsvillkor enligt kollektivavtal med Fremia.

Vi kommer tillsätta tjänsten när vi har hittat rätt person. Skicka ansökan med CV till <rekrytering@digidemlab.org>, vi går löpande igenom ansökningarna. Under perioden 7 juli till 6 augusti är vi på semester och har inte möjlighet att svara på frågor om tjänsten.
