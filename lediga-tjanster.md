---
title: Lediga tjänster
image: ''
thumbnail: ''
excerpt: Lediga tjänster hos Digidem Lab
ingress-text: Kommande lediga tjänster hos Digidem Lab
published: true
image: "/uploads/image-1.jpg"


---

Digidem Lab är ett medarbetarägt företag som utifrån vår expertis inom deltagandemetoder, facilitering och digital utveckling arbetar för för ökat demokratiskt deltagande. Det gör vi genom att genomföra medborgarpaneler tillsammans med Livsmedelsverket, deltagande budgetar med allt från New York stad till Botkyrka kommun och utbildningar i lokal organisering för föreningslivet.

Vi kombinerar deltagande i externt finansierade utvecklings- och forskningsprojekt med konsultuppdrag för offentlig sektor och civilsamhälle. Ett prioriterat område för kommande år är klimatjurys för lokal omställning.

Digidem Lab är ett kooperativt företag där vi är måna om att skapa en arbetskultur som styrs av andra principer än vinstmaximering. Vi inspireras av de [kooperativa principerna](https://svenskkooperation.se/om-kooperation/de-sju-kooperativa-principerna-pa-svenska/) kring samarbete, arbetsplatsdemokrati och samhällsnytta i verksamheten och [nyare idéer](https://elements.disco.coop/) om commonsproduktion och care work.

### Under året kommer vi att rekrytera
* [Verksamhetsledare](#kommande-tjänst-verksamhetsledare)
* [Systemadministratör och teknisk support](#kommande-tjänst-systemadministratör-och-teknisk-support)

## Kommande tjänst: Verksamhetsledare

Som verksamhetsledare har du övergripande ansvar för den löpande verksamheten, inklusive personalansvar och ekonomiskt ansvar. Arbetet innebär också strategiskt utvecklingsarbete för att säkerställa långsiktigt hållbar ekonomi. Inom företaget arbetar du med våra fasta medarbetare, men också med ett bredare nätverk av facilitatörer, programmerare och andra som bidrar till våra projekt.

### Arbetsuppgifter
* Samordna personal och ha överblick över arbetsuppgifter inom projekt.
* Ansvara för uppstartsprocesser i nya projekt.
* Ansvara för projektledning och uppföljning i utvalda projekt.
* Stötta nykundsförsäljning och mersälj.
* Coacha och utveckla företagets medarbetare.
* Löpande budgetansvar och kontakt med externt bokföringsföretag.
* Vara en resurs i projektansökning och rapportering.

### Det är meriterande om du har
* Flera års erfarenhet som projektledare och/eller chef.
* Erfarenhet av engagemang eller arbete inom civilsamhället.
* Kunskaper eller utbildning inom något mer än projektledning och ledarskap.

Tjänsten är på 75-100% enligt överenskommelse. Som anställd har du efter ett år möjlighet att bli medlem och delägare i företaget. Vi tillämpar likalön på 37 000 som omförhandlas gemensamt på årsmötet. Anställningsvillkor enligt kollektivavtal med Fremia.

Vi kommer tillsätta tjänsten när vi har hittat rätt person. Skicka gärna din intresseanmälan med CV redan nu till <rekrytering@digidemlab.org>, vi går löpande igenom intresseanmälningarna.

## Kommande tjänst: Systemadministratör och teknisk support

Ansvar för underhåll, support och vidareutveckling av digitala plattformar för medborgardeltagande, främst för plattformen [Decidim](https://github.com/decidim/decidim). Digital utveckling inom innovationsprojekt.

Som anställd har du efter ett år möjlighet att bli medlem och delägare i företaget. Vi tillämpar likalön på 37 000 som omförhandlas gemensamt på årsmötet. Anställningsvillkor enligt kollektivavtal med Fremia.

Vi har ännu inte ett datum för när tjänsten kommer att tillsättas. Skicka gärna din intresseanmälan med CV redan nu till <rekrytering@digidemlab.org> om det låter intressant.
