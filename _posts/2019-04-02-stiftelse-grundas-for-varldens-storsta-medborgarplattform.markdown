---
title: Stiftelse grundas för världens största medborgarplattform
date: '2019-04-02 13:37:42'
image: "/uploads/photo_2019-03-26_14-50-02.jpg"
ingress-text: Den 22 mars 2019 skedde det första konstituerande mötet för Consul Democracy Foundation, en internationell stiftelse som ska hantera, utveckla och sprida världens största digitala medborgarplattform.
excerpt: Den 22 mars 2019 deltog Digidem Lab på det konstituerande mötet för Consul Democracy Foundation.

---

Den 22 mars 2019 skedde det första konstituerande mötet för Consul Democracy Foundation, en internationell stiftelse som ska hantera, utveckla och sprida världens största digitala medborgarplattform. Consul används idag av omkring 100 institutioner i 35 länder och är en transparent open source medborgarplattform som gör det enkelt att skapa avancerade medborgarprocesser. Plattformen skapades av Madrid Stad 2015 och med tanke på dess globala spridning bestämde sig kommunen för att överlåta ansvaret av Consul till en oberoende styrelse bestående av personer från sju icke-vinstdrivande organisationer. En av de personerna är Sanna Ghotbi från Digidem Lab.

– Det känns fantastiskt kul att ha fått förtroendet från Madrid Stad att &nbsp;samordna arbetet med en av de mest avancerade medborgarplattformar som finns i världen. Vi arbetar med medborgardeltagande i Sverige och har tagit fram en svensk version av CONSUL. Med detta uppdrag knyts vårt &nbsp;lokala arbete till alla internationella erfarenheter, säger Sanna &nbsp;Ghotbi.

Läs mer om grundandet i vårt [pressmeddelande](https://www.mynewsdesk.com/se/digidem-lab/pressreleases/stiftelse-grundas-foer-vaerldens-stoersta-medborgarplattform-2854794).
