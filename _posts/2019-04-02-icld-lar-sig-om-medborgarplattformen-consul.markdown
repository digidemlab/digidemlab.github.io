---
title: ICLD lär sig om medborgarplattformen Consul
date: '2019-04-02 13:06:18'
image: "/uploads/ICLD-personal.jpg"
excerpt: Den 26 mars befann vi oss i Visby för att hålla en workshop för ICLD.
ingress-text: Den 26 mars befann vi oss i Visby för att hålla en workshop för ICLD.
categories:
- _themes/civic-tech-utveckling.md
- _themes/medborgarbudget.md
---

[ICLD](https://icld.se/), Internationellt Centrum för Lokal Demokrati, arbetar med fattigdomsbekämpning och globala utmaningar genom att skapa samarbeten mellan svenska kommuner och städer i låginkomst-länder. Vi blev anlitade för att utbilda omkring tjugo handläggare i världens största digitala medborgarplattform - Consul.

Under workshopen gick vi igenom digital demokrati som koncept, presenterade plattformen och dess olika funktioner samt hur den används i olika städer och länder. Personalen fick även testa på plattformen själva och hade många intressanta idéer på hur den skulle kunna användas i olika kommunsamarbeten som finns.
