---
title: Digitala dialogverktyg underlättar i Corona-krisen
image: "/uploads/DSC_0083_1.jpg"
thumbnail: "/uploads/DSC_0083_3.jpg"
excerpt: Corona-pandemin gör att fysiska möten ställs in på löpande band. Digidem
  lab har de digitala verktygen som kan hålla dialogen vid liv.
ingress-text: Fysiska träffar ställs in på löpande band som en följd av Corona-pandemin.
  Många organisationer funderar på hur de ska hantera alla pågående och inplanerade
  dialogprocesser. Digidem Lab tillhandahåller lätthanterliga digitala plattformar
  som använts av hundratals städer runt om i världen.
links:
- title: Decidim (Demokratiskastäder.se)
  url: https://demokratiskastader.se/decidim/
- title: Consul (Demokratiskastäder.se)
  url: https://demokratiskastader.se/consul/
- title: Bostadsbolagets boendebudget (plattformen Consul)
  url: https://bostadsbolaget.demokratiskastader.se/

---
– Under rådande Corona-kris finns ju strikta restriktioner att exempelvis inte ses i stora grupper, vilket gör det svårare att ha fysiska medborgardialoger. Även mindre möten ställs in av rädsla för smittspridning. Men bara för att det blir svårare att ses måste vi inte sluta ha dialoger, säger Sanna Ghotbi, Citizen Participation Consultant på Digidem lab.

Digidem lab förespråkar de Open Source-baserade digitala plattformarna Consul och Decidim. De har redan används av hundratals städer runt om i världen för att skapa digitala mötesplatser där deltagarna samarbetar i dialogprocesser. Madrid, Barcelona, Helsingfors och Paris är några exempel. I Sverige använder Bostadsbolaget plattformen Consul i sin boendebudget-process.

> Det går jättefort att digitalisera en redan påbörjad dialog, eller sätta igång en ny

– Den stora användningen av plattformarna världen över gör att det finns en upparbetad kunskap om digitaliserade medborgardialoger. Det finns ett globalt nätverk där man kan inhämta kunskap och erfarenhetsutbyte. Plattformarna och processerna är designade för att främja konstruktiva debatter och förslag. Allt detta finns redan på plats, och man kan börja använda dem direkt. Det går jättefort att digitalisera en redan påbörjad dialog, eller sätta igång en ny.

**Men är det inte svårt att lära sig de här nya verktygen?**

– Jag förstår att det kan kännas obekvämt. Många tror att man måste vara expert för att hantera dem, men det är det som är så bra med de här plattformarna. I Madrid till exempel var det endast två tjänstepersoner totalt som skötte arbetet för hela Madrids stads dialogprocesser. Därför skapade de plattformen Consul som kunde effektivisera dialogarbetet med så lite resurser och tekniska kunskaper som möjligt.
