---
title: Lund – Ekosociala Stadsdelars Klimatdialog
featured: true
image: /uploads/Namnlös design(7).png
ingress-text: Digidem Lab leder klimatdialog i Lund
links:
  - title: Uppdragssida
    url: 'https://digidemlab.org/Lund-Ekosociala-Stadsdelar/'
  - title: 'Lund kommun: Klimatdialog på Norra Fäladen'
    url: 'https://lund.se/nyheter/aktuellt/klimatdialog-pa-norra-faladen'
ref: lund-klimatdialog
lang: sv
date: 2025-09-10T22:00:00.000Z
categories: _themes/medborgarrad.md
clients: _clients/Lund---Ekosociala-Stadsdelar.md
---

Projektet Ekosociala Stadsdelar: Redskap för hållbar konsumtion och inkluderande klimatomställning genomförs i ett samarbete mellan [Lunds kommun](https://lund.se/), Digidem Lab, [Lunds universitet](https://www.lu.se/)  och [Swedish Environmental Institute](https://www.sei.org/) . En central del i projektet är en klimatdialog som leds av Digidem Lab. Ett 20-tal boende i Norra Fäladen får tillsammans ta fram åtgärder som kan minska hushållens konsumtionsbaserade utsläpp utan att minska på möjligheten att leva ett gott liv.

I mitten av september skickas inbjudan ut till ca 2000 boende, som har möjlighet att anmäla sig för att delta i dialogen. Sedan lottas ett representativt urval på ca 20 personer fram som blir kallade att delta. Syftet är att skapa en dialog där ny kunskap, olika erfarenheter och perspektiv kan mötas och tillsammans med Lunds Kommun ta reda på vad som behövs för att boende på Norra Fäladen ska kunna minska sina klimatutsläpp och samtidigt leva ett gott liv. Likt ett medborgarråd kommer deltagarna gemensamt att utforma rekommendationer till kommunens politiker.

Digidem Lab ansvarar för att leda rekryteringen av deltagare genom ett stratifierat urval, processleda dialogen och designa upplägget  i nära samarbete med Lunds, Kommun, Lunds Universitet och Stockholm Environment Institute. Med vår metodkompetens inom delaktighetsprocesser och demokratiska innovationer, tillsammans med våra projektpartners ämnesexpertis, skapar vi en mötesplats där boende får lära sig om klimatfrågan och konsumtionsbaserade klimatutsläpp, vem som har ansvar för vilka utsläpp. Boende får även diskutera, lyssna på varandra och ta fram idéer som kan tas vidare i kommunens arbete.

Genom klimatdialogen utvecklar Digidem Lab tillsammans med Lunds kommun ett nytt arbetssätt baserat på metoden för medborgarråd som kan bli en modell för hur kommuner kan involvera invånare i komplexa samhällsutmaningar.

Läs mer om projektet på uppdragssidan eller på Lunds Kommuns hemsida.
