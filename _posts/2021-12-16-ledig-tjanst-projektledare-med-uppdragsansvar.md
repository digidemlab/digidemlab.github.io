---
lang: sv
date: 2021-12-16 15:26:42 +0100
title: 'Ledig tjänst: Projektledare med uppdragsansvar'
image: "/uploads/image-1.jpg"
thumbnail: "/uploads/image-1.jpg"
excerpt: Vi söker dig som tror på ett samhälle där de med minst makt får möjlighet
  att forma sitt område och sin vardag!
ingress-text: |-
  Vi söker dig som tror på ett samhälle där de med minst makt får
  möjlighet att forma sitt område och sin vardag!
links:
- title: Ansökningsformulär
  url: https://team.digidemlab.org/apps/forms/qWwn93cojxKqTJDR
ref: ''

---
Digidem Lab jobbar med städer, offentliga institutioner och ideella organisationer i Sverige och internationellt för att designa demokratiprocesser som medborgarbudget, medborgarjurys och deltagande stadsplanering. Vi söker dig som är van att leda projekt på både strategisk och operativ nivå samt har en god förståelse för och erfarenhet av att arbeta med samhällsfrågor.

Tjänsten är på 80% i ett år med chans till förlängning. Arbete sker huvudsakligen från Göteborg.

### Som anställd på Digidem Lab får du

* Jobba i ett arbetarägt kooperativ där du som anställd har stort inflytande över din anställning och på sikt har möjlighet att bli delägare i företaget.
* Jobba för samhällsförändring. Vi arbetar för att förändra det demokratiska systemet så att de med minst makt över sin vardag får möjlighet att påverka politiska beslut i sin stad.
* Korta och flexibla arbetsdagar. Hos oss är arbetsdagarna anpassade för att personalen ska fungera så bra som möjligt.
* Brett kontaktnätverk. Vi arbetar med en bredd av organisationer och personer från kommuner, universitet och civilsamhälle på internationell, nationell och lokal nivå.
* 30 dagars semester.
* 2500 kr i friskvårdsbidrag som kan användas till att träna på gym eller få massage.
* Digidem Lab är anslutna till Fremia. Tjänstepension och försäkring tecknas enligt kollektivavtal.

### Mer om verksamheten

Digidem Lab har expertis kring internationellt beprövade metoder och verktyg för framtidens deltagande demokrati. Vi hjälper städer att forma processer där medborgare, hyresgäster och skolelever får bestämma över konkreta frågor i sitt område. Vi håller utbildningar och workshops för tjänstepersoner, civilsamhälle och politiker och jobbar för att ändra synen på unga och personer med erfarenhet av rasism och fattigdom. Exempel på städer/institutioner vi jobbar med just nu är New York, Göteborg, Sigtuna, Hyresgästföreningen, EU-kommissionen och Bostadsbolaget. Vi fördjupar vårt arbete genom att delta i internationella forskningsprojekt inom kollektiv intelligens, deltagande och digital demokrati.

### Mer om tjänsten

Som projektledare med uppdragsansvar kommer du arbeta både strategiskt och operativt. Du kommer ha ansvar för några av våra pågående nationella och internationella uppdrag och projekt inom medborgarbudget, boendebudget och medborgarjury. Det innebär löpande kontakt med städer/organisationer, göra lokala behovsanalyser och kartläggningar, designa deltagande processer, hålla utbildningar och workshops för tjänstepersoner och civilsamhälle. Du kommer även att stötta i att utveckla uppdragsverksamheten och skapa nya kontakter med städer och offentliga institutioner genom att exempelvis delta på konferenser, möten och verksamhetsplanering. Dina huvudsakliga arbetsuppgifter är:

* Leda specifika uppdrag och projekt inom deltagande och digital demokrati framförallt kopplat till metoderna medborgarbudget, boendebudget, medborgarjury
* Göra lokala analyser och ta fram förslag på hur städer borde arbeta för att stärka medborgares inflytande i lokala beslutsprocesser
* Planera och genomföra processdesign, utbildningar och workshops för tjänstepersoner och civilsamhälle
* Ge löpande rådgivning och expertis kring deltagande demokrati
* Göra omvärldsanalyser och hålla koll på metoder och verktyg för deltagande demokrati
* Löpande uppföljning och avstämning av våra uppdrag/projekt, både leveranser och budget
* Stötta i utveckling av Digidem Labs uppdragsverksamhet
* Utveckla existerande kundrelationer och skapa nya

#### Du behöver:

* Kunna sätta dig in i och förstå komplexa samhällsutmaningar
* En god analysförmåga
* Ett normkritiskt perspektiv och maktanalys
* Vana att hantera och utveckla kundrelationer
* God förståelse för arbete inom offentlig sektor, särskilt kommunal verksamhet
* Vara flytande i svenska och engelska

#### Det är extra meriterande om du har:

* Har arbetat flera år som konsult inom privat sektor
* Har erfarenhet av att arbeta i internationella sammanhang
* Har erfarenhet av arbete med medborgardialog och deltagande demokrati

Tjänsten är på 80% med lön baserat på 36 000 för heltid. Från 1 mars 2022 till 30 april 2023 med möjlighet till förlängning.

Om du har frågor om tjänsten går det bra att mejla till [rekrytering@digidemlab.org](mailto:rekrytering@digidemlab.org) eller ringa till Annie Hermansson på tel.nr.: 0702786908. Vi är på semester till den 12 januari och frågor om tjänsten kan besvaras då. Vi finns på plats måndag-torsdag klockan 9-16.

Du ansöker genom att skicka ditt CV till [rekrytering@digidemlab.org](mailto:rekrytering@digidemlab.org) och svara på frågorna i det här ansökningsformuläret: [https://team.digidemlab.org/apps/forms/qWwn93cojxKqTJDR](https://team.digidemlab.org/apps/forms/qWwn93cojxKqTJDR "https://team.digidemlab.org/apps/forms/qWwn93cojxKqTJDR")