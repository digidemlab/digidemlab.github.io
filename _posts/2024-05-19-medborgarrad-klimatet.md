---
title: Sveriges första medborgarråd om klimatet avslutas
featured: true
image: /uploads/medborgarrad-mok-wide.jpg
thumbnail: /uploads/medborgarrad-mok-liten.jpg
excerpt: '"Agera nu" är budskapet från medborgarråd om klimatet.'
ingress-text: '"Agera nu" är budskapet från medborgarråd om klimatet.'
links:
  - title: Mer från Fairtrans om rådet
    url: https://fairtrans.nu/medborgarrad-om-klimatet/
  - title: Pressmeddelande från Stockholms universitet
    url: https://www.mynewsdesk.com/se/su/pressreleases/presstraeff-20-maj-nationellt-medborgarraad-presenterar-foerslag-om-klimatet-3322971
lang: sv
ref: medborgarrad-klimatet
categories: _themes/medborgarjury.md
clients: _clients/Medborgarrd-om-Klimatet-fr-Stockholms-universitet.md

---

På söndagen den 19 maj avslutades Sveriges första nationella medborgarråd om klimatet. Medborgarrådet är en del av ett forskningsprogram som studerar rättvis klimatomställning i Sverige genom samverkan mellan forskning och civilsamhället.

> Vårt budskap är tydligt: Vi behöver agera nu! Tillsammans har vi, unga som gamla, från stad som landsbygd, med hemvist i norr som söder, utbildat oss i och diskuterat klimatfrågan. Det har inte alltid varit lätt. Men genom dialog och samarbete har vi funnit samsyn och en stark vilja att agera för en mer hållbar framtid

 _medborgarrådets deltagare i ett gemensamt uttalande._

Digidem Lab har planerat och genomfört processen tillsammans med forskningsprogrammet FAIRTRANS. Rådet, som består av 58 slumpmässigt utvalda medborgare, har under våren tagit fram rekommendationer om hur Sverige ska sänka sina utsläpp och uppfylla Parisavtalet.

Medborgarråd är en internationellt beprövad metod, där ett representativt mini-samhälle slumpas fram, för att diskutera en aktuell samhällsfråga, där många tycker starkt olika. Uppdraget är att – trots olikheter - komma fram till förslag på lösningar. Det har Medborgarrådet för klimatet lyckats med.

> Resultatet av metoden är inte bara de rekommendationer som rådsmedlemmarna kommer fram till. Att få träffa och diskutera viktiga frågor med människor med så olika åsikter, är en upplevelse i sig själv. Många deltagare förmedlar en stark hoppfullhet och en tro på att demokrati faktiskt fungerar.

_Jonas Linde från Digidem Lab_

---

Idag 20 maj kan du ta del av slutsatser som rådet presenterar på [FAIRTRANS hemsida (och ta del övrig mediabevakning)](https://fairtrans.nu/medborgarrad-om-klimatet/).

[Läs Stockholms Universitets pressmeddelande här](https://www.mynewsdesk.com/se/su/pressreleases/presstraeff-20-maj-nationellt-medborgarraad-presenterar-foerslag-om-klimatet-3322971).
