---
lang: sv
date: 2021-11-08T13:01:07.000+01:00
title: Digidem Lab faciliterar EUs medborgarjuries
image: "/uploads/eupanel.jpg"
thumbnail: "/uploads/eupanel_newsl.jpg"
excerpt: Digidem Labs Anna Sanne Göransson och Pierre Mesure var med i Strasbourg
  för att facilitera arbetsgrupper under första sessionen.
ingress-text: Under hösten kommer 800 slumpmässigt valda medborgare från hela EU att
  ta fram rekommendationer för konferensens plenarförsamlingar. Digidem Labs Anna
  Sanne Göransson och Pierre Mesure var med i Strasbourg för att facilitera arbetsgrupper
  under första sessionen.
links:
- title: Conference on the Future of Europe
  url: https://futureu.europa.eu/?locale=en
ref: ''

---
Under hösten kommer 800 slumpmässigt valda medborgare från hela EU att ta fram rekommendationer för konferensens plenarförsamlingar. Digidem Labs Anna Sanne Göransson och Pierre Mesure var med i Strasbourg för att facilitera arbetsgrupper under första sessionen.

Sedan maj 2020 har Digidem Lab fått jobba med flera andra europeiska organisationer för att organisera Konferensen om Europas framtid. Men på grund av pandemin har hela arbetet varit digitalt och fokuserat på konferensens första fas, en digital plattform där EU-medborgare kan lämna sina idéer och diskutera dem.

Därför var vi extra glada att kunna äntligen resa till Strasbourg för att facilitera fysiska träffar! Konferensen har nu kommit igång med sina paneler, 4 grupper av 200 medborgare som valdes slumpmässigt för att vara representativa för EUs befolkning. De pratar 24 språk, är mellan 16 och 100 år gamla och kommer träffas tre helger under hösten för att arbeta med varandra och ta fram rekommendationer baserade på plattformens idéer.

Vi åkte (tåg) till Strasbourg för att facilitera den fjärde panelens första session de 14-17 oktober. Målet för denna packade helg var att medborgarna först skulle  lära känna varandra, träffa experter kring ämnena de kommer jobba på, och välja de olika frågorna som kommer diskuteras.

Medan Anna faciliterade en grupp med deltagare från Tyskland, Polen, Litauen och Sverige hade Pierre en grupp från Italien, Finland, Luxemburg och Frankrike. Alla fick prata sitt språk, och det hela översattes av tolkar. Magiskt!

_Foto: Brigitte HASE, Copyright © European Union 2021 - Source : EP_