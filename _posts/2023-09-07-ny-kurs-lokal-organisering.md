---
lang: sv
date: 2023-09-07 10:02:33 +0100
title: Ny kurs i lokal organisering
featured: false
image: /uploads/communityorg.jpg
thumbnail: /uploads/communityorg.jpg
excerpt: Digidem Lab och Nätverkstan ordnar utbildning i Community Organising.
ingress-text:  Vill du få nya verktyg för att få till den skillnad du eller din organisation arbetar med?
links:
- title: kursbeskrivning
  url: https://www.natverkstan.net/wp-content/uploads/2023/09/Community-Organizer_2023_rev.pdf
categories:
- _themes/community-organising-grasrot.md

---

Den här fortbildningskursen är skräddarsydd för dig med erfarenhet och passion för samhällsförbättring. Kursen ger nya verktyg och vässar dina nuvarande med skarpa föreläsare.

* 30 YH-poäng
* Deltid på 12 veckor i Göteborg
* Kostnadsfri och CSN-berättigad
* 1 oktober - 22 december 2023

Under utbildningen får du kunskap om ramverket för Community Organizing, dess teorier och begreppssystem. Utbildningen går att kombinera med arbete och du arbetar med case från din egen organisation kring utmaningar med att arbeta medlemsstyrt, lyfta lokala ledare, kartlägga makt, organisera hållbart och vara strategiskt långsiktig.

Utbildningen ges av Digidem Lab och Nätverkstan i samarbete med internationella partners inom Community Organizing. Utbildningen är framtagen i samarbete med Rädda Barnen, Folkets Hus och Parker, SAQMI (The Swedish Archive for Queer Moving Images), Amnesty, Page 28, Svenska kyrkan, Föreningen Navet i Bergsjön och Frihamnsdagarna och baseras på utmaningar de möter i sitt dagliga arbete och de behov av samverkan och kunskap de ser.

Ansök nu och forma en bättre framtid! Sista ansökningsdag är den 20 september 2023. Ansök på [yhkurs@digidemlab.org](mailto:yhkurs@digidemlab.org) med ett kort CV över erfarenhet inom civilsamhället.

[Läs hela kursbeskrivningen från Nätverkstan.](https://digidemlab.us16.list-manage.com/track/click?u=fa4e278976123653c61866aa8&id=342b7c7efd&e=cfa7b1c069)


> Vi är otroligt stolta att presentera denna utbildning. Under fem år har vi arbetat för att få till just en yrkesutbildning inom organisering. Vi tror att Sveriges civilsamhälle har mycket att vinna på att träffas, att få en terminologi för olika förändringsmetoder och ha tid och rum att ta taktiker och strategi vidare i det ekosystem av lokala föreningar och etablerade organisationer som strävar åt samma håll. Vi skapar en kurs vi själva hade velat gå och är ivriga att få dela innehållet med de som kommer att gå utbildningen.

Anna Sanne Göransson, kursansvarig
