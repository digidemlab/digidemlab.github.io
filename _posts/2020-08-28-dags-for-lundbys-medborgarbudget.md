---
lang: sv
date: 2020-08-28 14:10:20 +0200
title: 'Premiär för Lundbys medborgarbudget: "Din idé"'
image: "/uploads/dsc_0016.jpg"
thumbnail: ''
excerpt: 'Nu drar stadsdelen Lundby igång sin medborgarbudget tillsammans med bostadsföretagen
  Familjebostäder och Stena Fastigheter. '
ingress-text: Nu drar stadsdelen Lundby igång sin medborgarbudget tillsammans med
  bostadsföretagen Familjebostäder och Stena Fastigheter. Skolan är i centrum för
  processen enligt ett internationellt beprövad koncept.
links:
- title: Pressmeddelande från Göteborgs stad
  url: https://goteborg.se/wps/portal/press-och-media/!ut/p/z1/04_Sj9CPykssy0xPLMnMz0vMAfIjo8ziTYzcDQy9TAy9LcyczA0cfbydjc28zQO9_cz0wwkpiAJKG-AAjgb6BbmhigCtQt1s/dz/d5/L2dBISEvZ0FBIS9nQSEh/#/pressreleases/unikt-samarbete-kring-medborgarbudget-foer-engagemang-och-gemenskap-i-omraadet-kring-bjurslaettsskolan-3033896
ref: ''

---
Digidem Lab har genomfört utbildningar och workshops för personal på Lundby stadsdelsförvaltning, bostadsföretagen Familjebostäder, Stena fastigheter och samverkansorganisationen Fastighetsägare centrala Hisingen (FCH) och personal på Bjurslättsskolan. Allt för att stärka arbetet med medborgarbudgeten och försöka inkludera tidigare erfarenheter. För att ha skolan i centrum för områdesutveckling är något som är väl beprövat på flera håll internationellt.

– Idag är det drygt 11000 institutioner i världen som jobbar med medborgarbudget. Det sprider sig snabbt. Vi ger exempel på hur man har jobbat med skolor och hyresgäster internationellt tidigare, berättar Sanna Ghotbi, Citizen Participation Consultant på Digidem Lab.

![](/uploads/dsc05073.jpg)![](/uploads/dsc05113.jpg)_Deltagare på Digidem Labs utbildning med bostadsföretagen och Lundby stadsdelsförvaltning._

Målgruppen för medborgarbudgeten är barn och vuxna i närområdet kring Bjurslättsskolan där också de medverkande bostadsföretagen har hyresbostäder. Utöver bostadsföretagen deltar föreningen Fastighetsägare Centrala Hisingen (FSH), grundskolan, förskolan, fritidsförvaltningen och biblioteket under stadsdelens koncept Skolan mitt i Lundby. Budgeten ligger på 150 000 kronor.

En viktig aspekt för en lyckad process är att involvera nyckelpersoner och eldsjälar i området, från till exempel det lokala föreningslivet. Ytterligare en förutsättning är att det finns tillit. De som medverkar behöver vara övertygade om att deras engagemang kan ge konkreta resultat. Detta är något som går att se tydligt i de områden där medborgarbudget har blivit återkommande.

– I Frankrike där jag kommer ifrån är många skolor involverade i medborgarbudgetar varje år, berättar Pierre Mesure, Citizen participation consultant på DIgidem Lab. Det har blivit en återkommande rutin att rösta. Min syster som går i högstadiet har blivit väldigt van.

I Paris deltar hyresgäster från 250 000 bostäder i boendebudgetar och deltagandet ligger på mellan 20 och 50 procent av de boende.

– Det är en imponerande siffra för en så ny process. Detta märker vi även i Sverige i de områden som haft en process flera år i rad. När fler upptäcker att förslagen verkligen blir av ökar motivationen att delta nästkommande år, beskriver Pierre.

![](/uploads/dsc05050-1.jpg)![](/uploads/dsc05116.jpg)_Några deltog på utbildningen digitalt. Digidem Lab anpassar självklart även de fysiska träffarna så att avstånd kan hållas._ 