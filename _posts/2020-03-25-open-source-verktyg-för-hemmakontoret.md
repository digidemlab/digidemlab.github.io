---
title: Open Source-verktyg för hemmakontoret
image: "/uploads/Unsplash_Djurdjica_Boskovic_1.jpg"
thumbnail: "/uploads/Unsplash_Djurdjica_Boskovic_3.jpg"
excerpt: Open Source-världen har flera bra plattformar för distansarbete, med bättre
  skydd för den personliga integriteten än de kommersiella varianterna.
ingress-text: När nu hela organisationer jobbar hemifrån uppstår nya behov och krav
  på digitala samarbetsverktyg. I Open Source-världen finns flera bra plattformar
  som dessutom erbjuder bättre skydd för den personliga integriteten än de kommersiella
  varianterna.
links:
- title: Collective Tools
  url: https://collective.tools/
- title: Amnestys rapport om Google och Facebook
  url: https://www.amnesty.org/en/documents/pol30/1404/2019/en/
- title: Big Blue Button
  url: https://bigbluebutton.org/
- title: Consider.it
  url: http://consider.it/
- title: Loomio
  url: https://www.loomio.org/
categories:
- _themes/civic-tech-utveckling.md
---
– Dels finns basverktyg som till exempel gemensam dokumenthantering och chat. Det kan vara bra att börja med istället för Googles tjänster, säger Petter Joelson, medgrundare av Digidem Lab och initiativtagare till Collective Tools.

**Collective Tools** är ett Open Source-baserat plattformskooperativ där alla kan bli medlemmar. De tillhandahåller molntjänster (ungefär som Google Drive), Chat (liknande Slack) och projekthanteringsverktyg (såsom Trello eller Basecamp).

– Vi drog igång det i vintras och det blev internationellt på en gång. Nu har vi kontakt med folk över hela världen som är intresserade av tjänsterna, berättar Petter

I November 2019 publicerade Amnesty international en rapport där de menar att Google och Facebook utgör ett hot mot mänskliga rättigheter.

– Deras tjänster är ”gratis” men man betalar alltid med något. För dessa företag betalar man med användardata. Även om man inte är rädd för det på ett personligt plan, så kan man fundera på hur datan används i större skala, som till exempel i Cambridge Analytica-skandalen.

Nu gör Corona-pandemin att många organisationer snabbt vill ansluta sina medarbetare till nya digitala tjänster för att kunna jobba ihop hemifrån. Risken är stor att de ansluter sig till de största kommersiella aktörerna, utan att tänka efter vad det kan innebära för datan som delas.

> Man har ett ansvar för att inte ”ge ut datan” från sina medlemmar eller anställda

– Det borde ställas krav på organisationer att inte automatiskt ansluta sig till de stora företagens gratistjänster, till exempel att universitet använder Gmail-adresser till alla studenter. Man har ett ansvar för att inte ”ge ut datan” från sina medlemmar eller anställda. Tidigare har  det varit svårt att hitta alternativ till de stora företagens tjänster. Open Source-världen har legat efter i användarvänlighet under flera år, men numera finns det bra alternativ.

Utöver Collective Tools finns exempelvis **Loomio**, en mötesplattform anpassad för diskussioner och omröstningar. **Consider.it** hanterar diskussioner kring en specifik fråga och möjliggör för användarna att placera sig på en skala på hur man ser på saken. **Big blue button** är ett alternativ till videokonfensplattformen Zoom som möjliggör att arbeta online tillsammans med dokument utan att behöva något program.

**Hur kan jag känna mig säker på att de här plattformarna hanterar användardatan bättre?**

– Det som gör Open Source-plattformar säkrare är att koden kan granskas av alla. Privacy-nördar är där och hugger direkt när det finns något tveksamt, säger Petter.
