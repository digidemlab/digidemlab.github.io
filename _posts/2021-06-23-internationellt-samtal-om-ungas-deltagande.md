---
lang: sv
date: 2021-06-23 09:47:43 +0200
title: Internationellt samtal om ungas deltagande
image: "/uploads/banner-high-res.jpg"
thumbnail: "/uploads/banner-high-res.jpg"
excerpt: Välkommen på Digidem Labs event om ungas deltagande!
ingress-text: Den 30 juni organiserar Digidem Lab ett event där flera internationella
  och lokala gäster bjuds in för att dela sina erfarenheter av ungas deltagande.
links:
- title: Registrera er här!
  url: https://www.eventbrite.se/e/engaging-youth-in-decision-making-through-participatory-budgeting-tickets-159817589713
ref: ''
categories:
- _themes/medborgarbudget.md
- _themes/community-organising-grasrot.md
---
Medborgarbudget startade i Porto Alegre, Brasilien, som ett sätt att bryta den negativa spiralen av ökad ojämlikhet. Genom att sätta de som påverkades av besluten i centrum gick staden från att vara en av de mest utsatta till en av de mest välmående samhällen i landet. 30 år senare finns det nu tusentals exempel på medborgarbudget världen över.

Fler och fler organisationer globalt testar medborgarbudget i skolan som ett sätt att öka unga ungas deltagande, en grupp som ofta är underrepresenterad i lokala beslutsprocesser. Även i Sverige visar Demokratiutredningen och undersökningar från SKR och MUCF att ungas inflytande lokalt fortfarande är lågt.

Flera internationella studier, bland annat _Child Participation budgeting_ av Plan International, visar att medborgarbudget på lång sikt har potential att öka ungas politiska och sociala engagemang. Studien visar också att medborgarbudget i skolor ökar elevers kunskap om deras lokala område, stärker relationer mellan lärare och klasskamrater samt elevernas förmågor att driva egna projekt, tänka kritiskt och engagera sig.

Under eventet får du höra exempel från Sverige, Estland, Litauen och Lettland som testat just medborgarbudget i skolor som metod. Gästerna kommer presentera sina konkreta erfarenheter och utbyta kunskap i ett gemensamt samtal. Ni som deltagare får också chans att ställa era frågor!

Eventet är ett samarbete mellan Digidem Lab, Transparency International Lithuania, Transparency International Estonia, Transparency International Latvia och finansiären Nordiska minsterrådet.
