---
title: Digidem Lab lanserar plattform för solidariska initiativ under Corona-krisen
image: "/uploads/Screenshot_2020-03-30_Agera_tillsammans.png"
thumbnail: "/uploads/ageratillsammans.jpg"
excerpt: Digidem Lab lanserar nu en plattform som kan underlätta organiseringen av
  solidariska initiativ runt om i Sverige.
ingress-text: 'Var med och skapa förslag för hur vi kan stötta varandra under spridningen
  av Covid-19! Plattformen Ageratillsammans.nu organiserar solidariska initiativ runt
  om i Sverige. '
links:
- title: Ageratillsammans.nu
  url: https://ageratillsammans.nu/

---
Välkommen till en plattform öppen för alla som bor och verkar i Sverige! På [Ageratillsammans.nu](https://ageratillsammans.nu/ "Ageratillsammans.nu") kan du vara med och skapa förslag för hur vi kan stötta varandra under spridningen av COVID-19 men även bidra i skapandet av ett hållbart samhälle på lång sikt.

> Många startar olika initiativ för att stötta riskgrupper

Vi ser hur många individer och verksamheter startar olika initiativ för att stötta riskgrupper genom att exempelvis hjälpa människor att handla mat eller dela ut gratis handsprit. Vi tror att många har ännu fler idéer kring hur vi kan hjälpa våra medmänniskor. Vi tror också att det är viktigt att skapa en vision för hur vi vill se vårt samhälle efter krisen.

Många har under krisen fått viktiga lärdomar kring svagheter och styrkor hos vår arbetsmarknad, sjukvård, äldreomsorg, transport och klimatpolitik eller andra områden som påverkar människors vardag. Nu vill vi ta vara på möjligheten att kollektivt skapa förslag för hur dessa områden kan förbättras för att hantera framtida kriser men även för ett välmående samhälle generellt.

Var med och bidra på [Ageratillsammans.nu](https://ageratillsammans.nu/ "Ageratillsammans.nu")!
