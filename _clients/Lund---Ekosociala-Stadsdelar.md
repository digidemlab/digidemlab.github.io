---
title: Lund - Ekosociala Stadsdelar
date: 2025-09-10T22:00:00.000Z
client: Lund Kommun
featured: false
logotype: /uploads/Lunds kommun logo horisontellt FÄRG RGB_300.png
image: /uploads/Namnlös design(6).png
ingress-text: >-
  Digidem Lab har fått uppdraget att stärka medborgarnas röster i Lunds
  klimatomställning.
partners:
  - Lunds Universitet
  - Stockholm Environmental Institute
year: 2024-2026
ref: lund-ecosoc
lang: sv
categories: _themes/medborgarrad.md
---

[Lunds kommun](https://lund.se/) har under flera år arbetat strategiskt för att minska utsläppen. I år satsar de på att knyta samman forskning, civilsamhälle, kommunal verksamhet och invånarnas egna erfarenheter. Detta för att utveckla arbetssätt, metoder och konkreta verktyg som både minskar de konsumtionsbaserade utsläppen i staden och som stärker delaktighet samt ökar jämlika livsvillkor i stadsdelarna.

Projektet Ekosociala Stadsdelar: Redskap för hållbar konsumtion och inkluderande klimatomställning finansieras av [Formas](https://formas.se/) och samlar fyra partners från offentlig sektor, akademi och civilsamhälle. Lunds kommun leder och koordinerar arbetet. [Lunds universitet](https://www.lu.se/) bidrar med forskning om sociala effekter av klimatomställning och ansvarar för projektets vetenskapliga utvärdering. [Swedish Environmental Institute](https://www.sei.org/) vidareutvecklar verktyget [Konsumtionskompassen](https://www.sei.org/projects/konsumtionskompassen-2-0/ "Konsumptionskompassen") för att ta fram ekosociala konsumtionsprofiler som även tar hänsyn till socioekonomiska förutsättningar. Digidem Lab processleder medborgardialogen, som är projektets kärna, för att Lunds Kommun tillsammans med medborgare ska identifiera åtgärder som minskar konsumtionsbaserade utsläpp utan att försämra livskvaliteten.

Resultatet bidrar till Lunds kommuns arbete med att ta fram en klimatfärdplan och utveckla stadsdelsprogram för de olika stadsdelarna, samt till målet att halvera hushållens konsumtionsbaserade utsläpp per invånare till år 2030.

![](/uploads/SEI-Logo-Extended-Dark-Green-RGB.png)![](/uploads/Lunds_universitet_L_RGB.png)
