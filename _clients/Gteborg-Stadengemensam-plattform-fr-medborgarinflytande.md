---
title: 'Göteborg Stad: Stadengemensam plattform för medborgarinflytande.'
date: 2025-04-09T22:00:00.000Z
client: Göteborg Stad
featured: true
logotype: /uploads/logo-goteborg.svg
image: /uploads/DSC_0098.JPG
thumbnail: /uploads/Göteborg Stad Decidim.JPG
excerpt: >-
  Nu satsar Göteborg Stad på ett gemensamt digitalt verktyg för ökat
  medborgarinflytande. Digidem Lab har bidragit med expertis och
  Decidim-plattformen för att stärka lokal demokrati, öka delaktighet och skapa
  enhetliga processer i hela staden.
ingress-text: ''
partners:
  - Göteborg Stad
year: 2024 - pågående
links:
  - title: Läs mer här
    url: 'https://medborgarinflytande.goteborg.se/'
ref: goteborg-decidim
lang: sv
categories: _themes/digitalt-medborgardeltagande-decidim.html
---

Under 2024 satsade Göteborg Stad på att stärka den lokala demokratin genom att erbjuda ett gemensamt digitalt verktyg för att genomföra medborgarbudgetar och andra delaktighetsprocesser. Fördelen med ett stadsgemensamt verktyg är att det skapar likvärdiga förutsättningar för delaktighet över hela staden. Genom att använda en och samma plattform för medborgarbudgetar och andra demokratiska processer kan alla förvaltningar och bolag arbeta mer samordnat, transparent och effektivt med medborgardialog. Det ger också medborgarna en tydlig och enhetlig väg in i stadens beslutsprocesser, vilket gör det enklare att förstå hur man kan vara med och påverka – oavsett var i staden man bor.

Digidem Lab har bidragit med att utveckla verktyget genom Decidim, samt med expertis inom digital delaktighet, processdesign och strategisk rådgivning för att anpassa och implementera plattformen efter stadens behov. Plattformen har implementerats på stadens egna servrar och lanserades vid årsskiftet 2024–2025. Den är nu tillgänglig för samtliga förvaltningar och bolag inom staden och tre processer är redan igång. Digidem Lab fortsätter att stötta initiativet under 2025.

Uppdraget syftar till att:

* Öka den lokala delaktigheten och stärka såväl den lokala som digitala demokratin i Göteborgs Stad.
* Stärka stadens förmåga att tillsammans med invånare, civilsamhälle och andra aktörer identifiera lokala utmaningar och gemensamt ta fram lösningar.
* Underlätta och effektivisera genomförandet av lokala demokratiinitiativ inom förvaltningar och bolag.
* Öka medborgarnas förtroende för stadens demokratiarbete genom transparens och synlighet.
