---
date: 2021-11-09 10:38:35 +0100
title: Konferensen om Europas framtid
featured: true
logotype: '/uploads/logo-europas-framtid.svg'
image: /uploads/eupanel.jpg
client: Europeiska kommissionen
partners:
- Open Source Politics
- Danish Board of Technology
- Missions Publiques
- Ifok
- Deliberativa
year: 2021-2022
links:
  - title: Konferensen om Europas framtid
    url: https://futureu.europa.eu/?locale=sv
ref: europas-framtid
lang: sv
categories:
- _themes/medborgarjury.md
- _themes/medborgarbudget.md
excerpt: Digidem Lab har tillsammans med OSP stöttat EU-kommissionen i förberedelser och genomförande av den största medborgardialogen på EU-nivå någonsin.
ingress-text: Digidem Lab har tillsammans med OSP stöttat EU kommissionen i förberedelser och genomförande av den största medborgardialogen på EU-nivå någonsin.
---

Konferensen om Europas framtid var EU:s största dialogprocess någonsin. Under två år kunde alla EU-medborgare bidra till att forma EU:s framtid genom att presentera och diskutera sina idéer på en digital plattform, delta i hundratals evenemang och ansluta sig till en av fyra paneler där 200 slumpmässigt utvalda medborgare fick i uppgift att ge rekommendationer utifrån 20 000 inkomna idéer.

Digidem Lab var en av två organisationer som anlitades under 2020 för att utforma dialogen i den digitala plattformen, utveckla en strategi och riktlinjer för uppsökande verksamhet och utbilda hundratals Europa Direct-anställda i hela EU.

Under förberedelsefasen var Digidem Labs roll att ge råd till Europeiska kommissionen, utveckla workshops för att utforma konferensens fysiska och digitala deltagarutrymme och ta fram en strategi och tillhörande riktlinjer för uppsökande verksamhet, en verktygslåda och kunskapsbas som användes på plats av evenemangsorganisatörerna.

Efter konferensens början fortsatte uppdraget med moderering av plattformen Decidim, fortsatta optimeringar av användarupplevelsen och en fortlöpande analys av deltagandet. Under plattformens driftsfas producerades kvantitativa analyser av deltagarnas bidrag genom veckorapporter i samarbete med konsulter från en annan leverantör (Open Source Politics) och Europeiska kommissionens gemensamma forskningscentrum (JRC).

Digidem Lab var på plats i Strasbourg och Maastricht under två helger för att facilitera två sessioner. Ytterligare en session faciliterades digitalt från Sverige. Efter den sista sessionen sammanfattade konsulterna sina gruppers rekommendationer och deltog i panelens utvärderingsprocess.
