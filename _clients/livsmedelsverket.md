---
date: 2022-12-01 10:38:35 +0100
title: Livsmedelsverket
featured: false
image: /uploads/medborgarpanel-helgrupp.jpg
logotype: '/uploads/livsmedelsverket.svg'
ingress-text: "Livsmedelsverket organiserar Sveriges första medborgarpanel!"
excerpt: "Inom sitt regeringsuppdrag för hållbar och hälsosam livsmedelskonsumtion organiserar myndigheten en medborgarpanel med 60 slumpmässigt valda medborgare."
client: Livsmedelsverket
year: "2023"
ref: livsmedelsverket
lang: sv
categories:
- _themes/medborgarjury.md
---

För att ge rekommendationer till regeringen om hur hela Sverige kan äta mer hållbart och hälsosammare, beslutade Livsmedelsverket (SLV) att organisera ett medborgarråd, den första processen av sitt slag i Sverige. Digidem Lab anlitades för planering och genomförandet av det nationella medborgarrådet.

Totalt 60 deltagare från hela Sverige valdes ut genom Digidem Labs specialutvecklade urvalsprocess, baserad på kön, utbildningsbakgrund, ålder, bostadsort och typ av kommun.

En första grupp om 7 000 personer bjöds in att delta via SMS eller brev. Dessa personer skulle sedan anmäla sitt intresse och svara på några frågor om bland annat ålder, kön och utbildningsnivå. 60 av dem som anmält sitt intresse valdes sedan ut till medborgarpanelen baserat på vår urvalsmodell.

Digidem Lab organiserade och ledde ett team av facilitatorer som ledde diskussioner under fyra separata sextimmarssessioner för att analysera frågan utifrån underrubrikerna livsmedelsförsörjning, reklam och exponering, samt möjligheter och tillgänglighet, med experthjälp från sju ledande livsmedelsforskare. Varje grupp föreslog sedan rekommendationer som panelen som helhet skulle ta ställning till.

De slutliga trettio rekommendationerna från medborgarpanelen överlämnades till Livsmedelsverket den 10 juni 2023. Rekommendationerna kommer att ligga till grund för myndighetens svar på regeringsuppdrag S2021/03523 tillsammans med Folkhälsomyndigheten i januari 2024.
