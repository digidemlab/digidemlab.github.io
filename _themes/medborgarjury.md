---
title: Medborgarråd
image: '/uploads/medborgarjury-1.jpg'
thumbnail: '/uploads/medborgarjury-1-small.jpg'
menu: services
excerpt: Metoden medborgarråd används för att involvera medborgare i mer komplexa samhällsutmaningar.
ingress-text: Metoden medborgarråd används för att involvera medborgare i mer komplexa samhällsutmaningar.
icon: "/assets/images/icon-jury.png"
items:
- text: Vi stöttar lokala och nationella medborgarråd. Genom att kombinera representativitet, facilitering och intern förankring designar vi processer som bidrar till att lösa komplexa samhällsutmaningar.
lang: sv
ref: medborgarjury
#redirect_from:
#  - /medborgarjury/

---

Medborgarråd är en effektiv process för att hitta lösningar på komplexa samhällsutmaningar, exempelvis för klimatomställning. Processen vilar på sessionerna, där ett representativt urval av medborgare träffas för att tillsammans analysera utmaningen.  Metoden förutsätter att deltagarna får chans att grundligt sätta sig in i frågan och lyssna på experter inom det specifika området. Genom specialutformade workshops diskuterar deltagarna med människor från andra utbildningsbakgrunder, ekonomisk status, geografiska områden, åldrar, kön och etnisk bakgrund. Deltagarna utforskar möjliga åtgärder och lösningar och tar tillsammans fram rekommendationer.

Metoden har använts framgångsrikt i bland annat i Frankrike 2019-2020, där ett nationellt medborgarråd tog fram rekommendationer för hur landet ska minska sina utsläpp med minst 40% till 2030. Även Irland, Danmark, Norge, Storbritannien och Tyskland har med framgång använt medborgarråd i komplexa samhällsfrågor.

Redan 2017 bidrog Digidem Lab till designen av **Madrid** stads Observatorio de la Ciudad, ett kommunalt medborgarråd som bestod av 50 slumpmässigt utvalda deltagare.

2020 anlitades Digidem Lab för att bidra till designen av Konferensen för Europas framtid för **EU-kommissionen**, en paneuropeisk process med medborgare från EUs 27 länder på 24 språk.

2022 fick Digidem Lab uppdrag från **Livsmedelsverket** att designa och genomföra Sveriges första nationella medborgarråd, en process som avslutades hösten 2023 med väldigt positivt resultat. Digidem Lab är även anlitade för ett medborgarråd med 30 deltagare under ett pågående projekt med **Göteborgs stad** inom ramen för kommunens satsning för att bli klimatneutral 2030.

Under våren 2024 arrangerar Digidem Lab det nationella Medborgarråd om Klimatet för **Stockholms universitet**.

Tillsammans med We Do Democracy (DK), SITRA (FI) och SoCentral (NO) är Digidem Lab just nu i en fas av att bygga upp ett nordiskt nätverk för utbyte av metodkunskap och erfarenheter från genomförande av medborgarråd.
