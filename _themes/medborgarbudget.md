---
title: Medborgarbudget och Medborgardeltagande
image: /uploads/majorna.jpg
menu: services
excerpt: Processdesign och digitala verktyg för deltagande budgetar
ingress-text: Processdesign och digitala verktyg för deltagande budgetar.
icon: "/assets/images/icon-budget.png"
items:
- text: Processdesign för medborgardeltagande.
- text: Särskilt fokus på underrepresenterade grupper.
- text: Digitala plattformar i kombination med fysiska processer.
ref: medborgarbudget
lang: sv
faq:
  - question: Hur förhindrar man förslag som bryter mot kommunens riktlinjer/rådighet/kostnader?
    answer: När man gör processer som medborgarbudget eller medborgarförslag ingår det alltid en granskning tillsammans med tjänstepersoner eller områdespersonal med kunskaper i kostnader och genomförbarhet. Det är även viktigt att ha en löpande dialog med medborgare för att de ska lära sig mer om hur kommunen och dess restriktioner fungerar och kunna anpassa sina förslag därefter. Detta gör medborgardeltagande till en folkbildande insats. Studier av världens största och längst pågående medborgarprocesser visar också att medborgare tenderar att lägga effektiva och kreativa förslag som bidrar till ett hållbart samhälle. Med många deltagare ökar den kollektiva intelligenser som hjälper kommuner identifiera viktiga behov och nya lösningar.
  - question: Hotar ökat medborgardeltagande den representativa demokratin?
    answer: Medborgarprocesser som medborgarbudget och medborgarjurys ersätter inte folkvalda politiker utan blir ett komplement som tillåter beslutsfattare att bättre förstå sina medborgares behov. När vi frågar människor som själva bor i området som ska påverkas, skolelever som kan sina skola allra bäst eller hyresgäster som känner till sina bostäder får vi förslag och lösningar som bättre möter det allmänna behovet. Att förankra och legitimera beslut hos medborgare tidigt genom att inkludera de i processen gör också att vi förebygger konflikter som beslutsfattare annars kan stöta på. Studier i kommuner som gör stora medborgarprocesser visar också att det på längre sikt bidrar till ökat förtroende för beslutsfattare och mer effektivt och jämlikt ledarskap.
  - question: Hur förhindrar man att bara resursstarka grupper deltar?
    answer: Lågt deltagande hänger ofta ihop med låg tillit som i sin tur beror på erfarenheter av att inte bli lyssnad på. Oavsett om en kommun gör en process digitalt eller håller i ett möte kommer underrepresenterade grupper inte delta om inte kommunen anpassar sina utåtriktade insatser och jobbar med processer som utlovar verkligt inflytande. På Digidem Lab designar vi alltid processer och utbildningar med detta i åtanke för att på bästa sätt inkludera de som sällan deltar. Metoderna vi utformar bygger på forskning och internationella erfarenheter från kommuner som arbetat med frågan i många år.  Medborgarbudget är exempelvis en metod som ökar deltagandet bland grupper som annars inte deltar i valet då det handlar om konkret makt över konkreta pengar. Medborgarjury är en metod specifikt ämnad att öka representationen i lokala beslut.
  - question: Varför ska man digitalisera medborgardialoger? Borde vi inte bli bättre på att möta våra in-vånare istället?
    answer: Absolut, borde vi bli bättre på att möta våra invånare! Men det ena utesluter inte det andra. Digi-tala medborgarplattformar tillåter kommuner att samla sina dialoger på ett transparent sätt som gör det lättare för tjänstepersoner att arbeta förvaltningsöverskridande och för medborgare att samarbeta med varandra. Men det är viktigt att kommuner kombinerar sin digitala strategi med utåtriktad kommunikation och fysiska möten. De plattformar vi arbetar med effektiviserar med-borgardialoger så att tjänstepersoner får mer tid till att vara ute och träffa målgrupper.
  - question: Vad har det här med mitt jobb att göra? Varför ska jag jobba med detta?
    answer: Ibland kan det finnas en ovana bland tjänstepersoner att arbeta med ett medborgarperspektiv. Det är inte konstigt att det känns svårt i början när vårt demokratiska system har sett ut som det gjort väldigt länge. Men faktum är att demokratin inte fungerar som den ska idag. Enligt Demokratiutredningen är bara 2% av befolkningen partipolitiskt aktiva och av dessa är otroligt få unga, kvinnor eller utrikesfödda. Vi behöver nya sätt för medborgare att kunna påverka sin vardag och sitt område. Alla kommuner har principer för medborgardialog men ofta saknas konkreta verktyg för hur dessa ska utföras. Globalt ligger Sverige efter då det skett en enorm utveckling inom fältet medborgardeltagande. I många kommuner runt om i världen utvecklas och testas innovativa metoder för att inkludera medborgare i lokala beslutsprocesser, något som gynnar alla. Att förstå våra medborgares behov och ta till vara på deras idéer gör att vi kan utföra vårt arbete mycket effektivare med positivare gensvar från de vi är till för.

---

Vi skapar medborgarcentrerade processer utifrån internationellt
beprövade metoder för att särskilt nå underrepresenterade grupper.
Som team har vi lång er­­farenhet av arbete för social hållbarhet,
mänskliga rättigheter och för att skapa mötesplatser för grupper
som står långt från besluts­fattandet.

Vi kombinerar fysiska metoder som bygger för­­troende och egen­
makt med välfungerande digitala plattformar som sänker tröskeln
för att delta i dialoger.
