---
title: 'Medborgarråd: en nyckel till framtidens deltagande demokrati'
image: '/uploads/medborgarjury-1.jpg'
thumbnail: '/uploads/medborgarjury-1-small.jpg'
menu: services
excerpt: Medborgarråd, medborgarberedningar och medborgarpaneler har på senare år etablerats som kraftfulla verktyg för att öka deltagandet och påverkan från medborgare i komplexa samhällsfrågor.
ingress-text: Medborgarråd, medborgarberedningar och medborgarpaneler har på senare år etablerats som kraftfulla verktyg för att öka deltagandet och påverkan från medborgare i komplexa samhällsfrågor.
icon: "/assets/images/icon-jury.png"
items:
- text: Vi stöttar lokala och nationella medborgarråd. Genom att kombinera representativitet, facilitering och intern förankring designar vi processer som bidrar till att lösa komplexa samhällsutmaningar.
lang: sv
ref: medborgarrad
redirect_from:
  - /medborgarjury/
links:
- title: Fairtrans medborgarråd
  url: https://fairtrans.nu/medborgarrad-om-klimatet
- title: Livsmedelsverkets medborgarråd
  url: https://www.livsmedelsverket.se/om-oss/press/nyheter/pressmeddelanden/medborgarpanel-gav-forslag-pa-hur-vi-kan-ata-hallbart-och-halsosamt
---

I en tid där demokratin utmanas av polarisering och minskat förtroende för institutioner, växer behovet av nya former för medborgarinflytande.

Medborgarråd är en effektiv process för att hitta lösningar på komplexa samhällsutmaningar, exempelvis för klimatomställning. Processen vilar på sessionerna, där ett representativt urval av medborgare träffas för att tillsammans analysera utmaningen.  Metoden förutsätter att deltagarna får chans att grundligt sätta sig in i frågan och lyssna på experter inom det specifika området. Genom specialutformade workshops diskuterar deltagarna med människor från andra utbildningsbakgrunder, ekonomisk status, geografiska områden, åldrar, kön och etnisk bakgrund. Deltagarna utforskar möjliga åtgärder och lösningar och tar tillsammans fram rekommendationer.

Metoden har använts framgångsrikt i bland annat i Frankrike 2019-2020, där ett nationellt medborgarråd tog fram rekommendationer för hur landet ska minska sina utsläpp med minst 40% till 2030. Även Irland, Danmark, Norge, Storbritannien och Tyskland har med framgång använt medborgarråd i komplexa samhällsfrågor.

På Digidem Lab har vi haft förmånen att designa och facilitera flera betydelsefulla medborgarråd.

Redan 2017 bidrog Digidem Lab till designen av **Madrid** stads Observatorio de la Ciudad, ett kommunalt medborgarråd som bestod av 50 slumpmässigt utvalda deltagare.

2020 anlitades Digidem Lab för att bidra till designen av Konferensen för Europas framtid för **EU-kommissionen**, en paneuropeisk process med medborgare från EUs 27 länder på 24 språk.

2024 genomförde vi [Sveriges första nationella klimatmedborgarråd](https://fairtrans.nu/medborgarrad-om-klimatet/) tillsammans med Stockholms universitet och forskningsprogrammet Fairtrans. Totalt samlade vi 60 slumpmässigt lottade medborgare från hela landet, som under 40 timmar bildade ett representativt mini-Sverige, för att lära sig om, diskutera, deliberera och producera rekommendationer för hur vi i Sverige bör minska våra utsläpp i enlighet med Parisavtalet. Rekommendationerna överlämnades till riksdagens klimatpolitiska talespersoner.

Under 2023 genomförde vi [Sveriges första nationella medborgarråd](https://www.livsmedelsverket.se/om-oss/press/nyheter/pressmeddelanden/medborgarpanel-gav-forslag-pa-hur-vi-kan-ata-hallbart-och-halsosamt) som fokuserade på hållbar och hälsosam livsmedelskonsumtion, beställd av Livsmedelsverket. Rådets utvecklade rekommendationer ligger nu till grund för myndighetens arbete.

Tillsammans med Göteborgs stad organiserade vi ett [medborgarråd där 30 representativa göteborgare](https://digidemlab.org/news/medborgarrad-goteborg/) diskuterade vad staden kan göra för att medborgare kan bli mer delaktiga i stadens miljö- och klimatarbete. Samtalet utvecklades till att även inkludera klimatåtgärder som är viktiga att genomföra i staden. Rekommendationerna från rådet behandlas av staden och har blivit en del av stadens budgetsatsningar framåt.

### Digidem Lab är experter på att utveckla framtidens medborgardialoger för kommuner

Digidem Lab arbetar med att utveckla och genomföra medborgarråd – en metod där slumpmässigt representativt utvalda medborgare samlas för att fördjupa sig i viktiga samhällsfrågor och ge välgrundade rekommendationer till politiker. Genom en kombination av rekrytering via stratifierad lottning, tillgänglig och mångsidig kunskapsförmedling, och professionellt faciliterade dialoger, skapar Digidem Lab inkluderande, legitima och insiktsfulla processer.

Metoden bygger på internationell best practice och utgår från principer om transparens, representation och verkligt inflytande. Arbetet sker i enlighet med OECD:s Recommendation of the Council on Open Government (2019), där elva principer för högkvalitativa deliberativa processer ligger till grund. Rådsmedlemmarna får tid och stöd att lyssna, lära, diskutera och tillsammans ta fram förslag och göra avvägningar som speglar olika perspektiv. Resultatet är genomarbetade rekommendationer som beslutsfattare förväntas ta ställning till – och återkoppla på.

Medborgarråd är ett svar på en växande efterfrågan på fördjupad demokrati och ett kraftfullt verktyg för att bygga förtroende och framtidstro i en tid av polariserade samhällsdebatter.

> Arbetet sker i enlighet med OECD:s Recommendation of the Council on Open Government (2019), där elva principer för högkvalitativa deliberativa processer ligger till grund.

Jonas Linde, senior projektledare på Digidem Lab, betonar vikten av medborgarråd:

> Medborgarråd erbjuder en unik möjlighet att fördjupa demokratin genom att involvera medborgare i beslutsprocesser. De främjar förståelse och skapar legitimitet i komplexa frågor.

Anna Sanne Göransson, senior projektledare på Digidem Lab, reflekterar över processen:

> Att facilitera dessa råd har visat hur kraftfullt det är när människor från olika bakgrunder samlas för att diskutera och forma lösningar tillsammans. Det skapar en djupare förståelse och engagemang.

Medborgarråd är en fördjupning av demokratin, där medborgare inte bara röstar vart fjärde år utan aktivt deltar i formandet av politik. Genom att kombinera representativitet med deliberation skapas beslut som är både informerade och legitima.
